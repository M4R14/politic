# ป่ารอยต่อ
![เครือข่ายประวิตร](https://pbs.twimg.com/media/ER1ZsDUU0AAlxBY?format=jpg&name=large)
เครือข่ายประวิตร - ป่ารอยต่อ คือ “การเกาะเกี่ยวกัน” ของกลุ่มผลประโยชน์ต่างๆ ทั้งกลุ่มที่ถืออำนาจรัฐ และกลุ่มที่ถืออำนาจทุน โดยมีมูลนิธิป่ารอยต่อฯ ที่ใช้บ้านพักสวัสดิการกองทัพบก เป็นเวทีในการผูกขาดอำนาจรัฐและอำนาจทุนไว้กับผู้ที่ถือมันอยู่แล้ว การตอบแทนผลประโยชน์ภายในเครือข่ายนี้ ไม่ได้อยู่แค่ในรูปของการที่มีคนเข้าไปนั่งเป็นกรรมการ หรือการบริจาคเงินหรือสิ่งของเข้าไป แล้วรับผลตอบแทนในมูลค่าพอๆ กันกลับมา เพราะเงินและทรัพย์สินที่มอบเข้าไปอาจไม่ได้มากมายนัก ยังไม่เห็นผลตอบแทนชัดเจน

สิ่งที่เราต้องการสื่อคือ การร่วมกิจกรรมต่างๆ ของมูลนิธิป่ารอยต่อฯ เป็นเพียง “ตั๋ว” สำหรับการเข้าไปสู่วงไพบูลย์แห่งการตอบแทนผลประโยชน์ที่ยิ่งใหญ่กว่า ที่มีชื่อว่า "ประวิตร Club" อาศัยกลไกและทรัพยากรของรัฐมาสร้างบารมี สร้าง connection ให้กับตัวเองและพวกพ้อง สิ่งที่เสียไปจึงเป็นอำนาจอธิปไตยที่อ้างกันว่าเป็นของประชาชน เมื่อในวันนี้ผลประโยชน์ของประเทศที่ควรตกเป็นของประชาชนกลับถูกแบ่งปันกันในหมู่คนเพียงจำนวนหนึ่งเท่านั้น และคงไม่มีทางที่ประชาชนจะเข้าถึงประโยชน์เหล่านี้ได้

พล.อ.ประวิตรนำทีม [[บูรพาพยัคฆ์]] ทำรัฐประหารเข้ามามีอำนาจสูงสุดได้ ก็เพราะมีเครือข่ายเหล่านี้ ยังคงรักษาอำนาจไว้ได้ตลอด 5 ปีแบบไม่อายคำก่นด่าของประชาชนต่อกรณีอื้อฉาวต่างๆ ก็เพราะมีเครือข่ายเหล่านี้ ยังสืบทอดอำนาจมายังรัฐบาลปัจจุบันได้ ก็เพราะมีเครือข่ายเหล่านี้ ลากเอาคนอย่าง พล.อ.ประยุทธ์ และรัฐมนตรีต่างๆ เข้ามาดำรงตำแหน่งได้ ทำให้พวกเราต้องมาอภิปรายไม่ไว้วางใจกัน 4 วันเต็มๆ ก็เพราะมีเครือข่ายเหล่านี้ เรื่อง IO เรื่อง 1MDB เรื่องจังหวัดชายแดนใต้ เรื่องโรงไฟฟ้าขยะ ฯลฯ ยังคงดำรงอยู่ ก็เพราะมีเครือข่ายเหล่านี้


สรุปคือ พล.อ.ประวิตรและเครือข่ายอำนาจของเขานั่นเอง คือรากเหง้าที่ก่อกำเนิดความเลวร้ายแห่งรัฐบาลประยุทธ์ทั้งหมดทั้งปวง ฉุดดึงประเทศไทยมาอยู่ในจุดที่ตกต่ำถึงเพียงนี้


เรื่องนี้ไม่ได้สำคัญว่าเจตนาของบุคคลต่างๆ ในผังนี้จะเป็นอย่างไร เขาอาจมีเจตนาบริสุทธิ์ก็เป็นได้ แต่แค่เพียงการที่ พล.อ.ประวิตรและชาวบูรพาพยัคฆ์พยายามจะสร้างเครือข่ายอำนาจนี้ขึ้นมา แม้กระทำเพียงฝ่ายเดียว ก็เพียงพอแล้วที่เราจะไม่อาจไว้ใจให้พวกเขามีตำแหน่งในรัฐบาลต่อไปได้

## Youtube
- [รังสิมันต์ โรม เปิดโปง "เครือข่ายประวิตร - ป่ารอยต่อ"](https://www.youtube.com/watch?v=9Wa_kOyY1sY)
- [แฉเบื้องหลัง "มูลนิธิป่ารอยต่อฯ" | ถามตรงๆกับจอมขวัญ | 03 มี.ค. 63](https://www.youtube.com/watch?v=zl5l__uZwDI)
- [เปิดเบื้องลึก มูลนิธิป่ารอยต่อฯ | ถามตรงๆกับจอมขวัญ | 10 มี.ค. 63](https://www.youtube.com/watch?v=YpGt5wLv-ss)

[//begin]: # "Autogenerated link references for markdown compatibility"
[บูรพาพยัคฆ์]: บูรพาพยัคฆ์ "บูรพาพยัคฆ์"
[//end]: # "Autogenerated link references"